Estam buscant gent per un nou projecte teatral: una versió amateur del musical ***Mar i Cel***, de Dagoll Dagom. 

Hem convocat audicions (una mena de càsting informal) pel **diumenge 28 de setembre al matí** al teatre de l'Espiga de les Corts. Us animem a venir!

Si t'hi vols apuntar:

1. Omple aquest [**formulari**](https://forms.gle/E6jUGxY8BZ2Lk7Cr9) 
2. Escull una opció del [**material d'audicions**](https://drive.google.com/drive/folders/1Lbej-lC0kqIewocesnkBmOoCa6arFaHf?usp=sharing) adequada a la teva tessitura
3. Vine **aquest diumenge** a l'Espiga de les Corts amb l'audició perparada.

#### Audicions

📅 Diumenge 28 de setembre<br>
🕒 10:30 del matí<br>
📍 [Societat Coral l’Espiga de Les Corts](https://maps.app.goo.gl/UKvxbjctCYpa5X2YA)

És important que vingueu presencialment. Ho valorarem. De totes maneres, si no podeu venir podeu enviar un vídeo amb el vostre càsting a [maricel.espiga@gmail.com](mailto:maricel.espiga@gmail.com), preferentment abans de diumenge.

#### *Mar i Cel*

▶️ L'obra completa està disponible a [YouTube](https://www.youtube.com/watch?v=YMCIQd8Ec1k&t=5829s)

## Assajos

### 🕒 Horaris:
No tothom serà convocat a tots els assajos. Es planificaran en funció de personatges, però sempre seran en alguna d'aquestes tres frannges:

- Diumenge al matí
- Provisionalment, dimecres de 18:15 a 20:15 (fins al novembre)
- Eventualment, divendres de 19:30 a 22:00, aproximadament (a partir del novembre)

### 📅 Calendari

Està previst començar assajos la primera setmana d'octubre i estrenar a finals de curs. La data exacta d'estrena està per concretar.

### 📍 Ubicació

Societat Coral l’Espiga de **Les Corts**<br>
Carrer de Joan Gamper, 30<br>
08014 **Barcelona** <br>
🔗 [Google Maps](https://maps.app.goo.gl/UKvxbjctCYpa5X2YA)


## Consells per l'audició

Hem de tenir en compte que Mar i Cel és un musical pràcticament tot cantat, és a dir, gairebé no té diàleg. És per això que l'audició de cant és també l'audició d'interpretació. 2 en 1. Per tant, a l'audició valorarem tant la tècnica vocal com la intenció interpretativa que hi poseu a la cançó.

Que no us faci por audicionar. No demanem un gran nivell. El requisit mínim és saber cantar.
Ja sabem que no sou professionals (nosaltres tampoc ho som).

## Preguntes freqüents

- **Teniu permís de Dagoll Dagom per fer el musical?** Sí, ens han donat permís. L'autorització legal està pendent de ser formalitzada, però en el correu han estat molt clars que ens deixen fer-ho.
- **No tinc temps d'estudiar sencer la cançó/fragment que especifica el material. Puc cantar-ne només un tros?** Valorarem que cantis i interpretis la totalitat de l'audició. Tot i així, si no tens prou tems i/o aspires a un paper menor, pots cantar un tros.
- **Preferiria fer un paper menor o ser cor, però el material d'audicions masculines refereix a només a personatges. Què he de fer?**  Pots preparar-te el material del personatge que t'encaixi més i el dia de l'audició dius que prefereixes un paper menor.
- **Soc una dona però voldria fer un personatge masculí. Puc?** Si tens la veu prou greu com per cantar la veu d'un personatge tenor en la tonalitat original, sí.

---------

## Equip directiu
- Joan Lapeyra - direcció
- Marta Barceló - producció
- Ismael Al-Zayad - ajudant de direcció

**Contacte:** Directament a algú de l'equip o a [maricel.espiga@gmail.com](mailto:maricel.espiga@gmail.com)